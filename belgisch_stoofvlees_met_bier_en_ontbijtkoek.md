# Belgisch stoofvlees met bier en ontbijtkoek

### Hoofdgerecht voor 3-4 personen
### Bereidingstijd 
* 30 minuten + 2-3 uur stooftijd

## Ingrediënten

* 750–800 gram magere runderlappen,
* 30 gram roomboter,
* snuf gemalen peper,
* 2 sjalotten,
* 3 kruidnagels,
* 1–2 gedroogde laurierblaadjes,
* 1 flinke theelepel mosterd,
* 80 gram ontbijtkoek,
* 250 ml Belgisch dubbel of trippel bier,
* 250 ml rundervlees bouillon.

## Bereiding
* Haal het vlees een kwartiertje van tevoren uit de koelkast. 
Dep het vlees aan beide kanten droog met een keukenpapiertje. 
Laat de roomboter smelten in de braadpan en bak hierin het vlees rondom aan op hoog vuur, gedurende 2-3 minuten. 
Halverwege even keren en breng op smaak met een snuf versgemalen peper. 
Doe dit eventueel in 2-3 etappes, als het vlees niet in een keer in de pan past.

* Draai het vuur naar laag en rangschik de runderlappen over de bodem van de pan en stapel ze eventueel op. 
Pel en snipper de sjalotten en voeg toe aan de braadpan. 
Voeg tevens de kruidnagel, laurierblaadjes en mosterd toe. 
Verkruimel vervolgens het ontbijtkoek over het vlees en giet hier het bier en bouillon overheen. 
Het vlees dien net onder de staan. 
Sluit de pan af met de deksel en laat het Belgische stoofvlees met bier en ontbijtkoek gedurende 3 uur op laag vuur doorsudderen, met de deksel op de pan. Tussentijds wel een paar keer doorroeren met een houten lepel om aanbranden te voorkomen.

**Serveersuggestie:** Serveer dit Belgische stoofvlees met gebakken aardappels/aardappelpuree en gestoomde groente zoals bimi of geroosterde spruitjes.

recipe credit: [Betty's kitchen](https://bettyskitchen.nl/belgisch-stoofvlees-met-bier-en-ontbijtkoek/)
